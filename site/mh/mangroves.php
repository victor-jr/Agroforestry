<!DOCTYPE html>
<html lang="en">
<head>
    <meta http-equiv="Content-Type" content="text/html; charset=utf-8">
    <title>Mangroves - Marshall Islands Agroforestry</title>
    <meta name="viewport" content="width=device-width, initial-scale=1">
    <style>@-ms-viewport{width:extend-to-zoom;zoom:1.0;}</style>
    <link href="./opensanshawaii/opensanshawaii.css" rel="stylesheet" type="text/css">
    <link href="http://fonts.googleapis.com/css?family=Alegreya:400italic,400,700italic,700" rel="stylesheet" type="text/css">
    <link href="../css/home.css" rel="stylesheet" type="text/css">
</head>
<body>
<?php include '_header.php'; ?>
<div id="content" role="main">
<h1>Jon̄</h1>

<img style="float:right" class="half" src="../images/atoll-mangroves.jpg" />

<p><a href="http://www.hawaii.edu/cpis/MI/VegTypes/Mangrove.html">Jon̄</a> ko rej wōjke ko em kain mar ko me rōmaron̄ in eddek ilo jo̗o̗l̗. Ilo M̗ajel̗, ekkā loi ijeko me rōtutu em rej pād ibul̗ōn aelōn̄ ko (ak pat ko). Rōmaron̄ in bar eddek ijeko rōbukwekwe kōn mar em wōjke ium̗win dān ilo iien ibwij itōrerein kappe ko. Mijel in ra in jon̄ ko kab okraer rōjipan̄ ilo aer rupi n̗o ko m̗okta jān aer tōpar kappe.</p>

<br />
<br />
<br />

<h2>Tu-ia n̄an ekkat jon̄</h2>

<p>Elukkuun in pen n̄an bar kōkat jon̄. Elukkuun in aorōk n̄an kōjparoki jon̄ ko me em̗ōj aer de eddek. N̄e kwōj kōn̗aan kajjion̄ ekkat, jino ijo me ewōr “propagules” (mel̗el̗e in ine ko me em̗ōj an lōn̄ okraer kadede m̗okta jān aer kar wōt lo̗k). Bar kajjion̄ ekkat ijeko me jon̄ ko rōkar eddek ie m̗oktal̗o̗k, em ijeko dān in lo̗jet eo ejablur im pāāt.</p>

<figure>
<!--    <img class="whole" src="images/shore-mangroves.jpg" /> -->
    <img class="whole" src="../images/mangrove_schematic_mh.jpg" />
    <figcaption class="ack"><a href="acknowledgements.php">Illustration: Hulbirt</a></figcaption>
</figure>

<h3>Tu-ia n̄an ekkat: kajjojo kein ekkan rāinjuon jān doon rej eddek ilo kajjojo pel̗aak ko</h3>
<ul>
<li><a href="http://www.hawaii.edu/cpis/MI/plants/bulabol.html">Eoeak ak būl̗abōl</a> ko rej n̗a etaer fringe species kōnke rōmaron̄ in eddek metwan l̗o̗k ijeko <a href="http://www.hawaii.edu/cpis/MI/plants/jon.html" target="_blank">jon̄</a> ko rej eddek ie. Ekkat ‘propagule’ ak ine ko ineen jon̄ kein ijeko iol̗ap in kappe ikōtaan ibwij im pāāt, ijeko ekkā an naaj ibwiji aolep kajjojo raan.  El̗an̄n̄e enaaj iiō in El Nin̄o, utiej in lo̗jet enaaj kanooj ettā, kōn menin ekkat ijeko rōpijpij, kōnke el̗an̄n̄e enaaj bar jem̗l̗o̗k El Nin̄o, utiej in lo̗jet n̄an jon̄an eo ekkā an wal̗o̗k, enaaj m̗wilal̗ l̗ok.</li>
<li><a href="http://www.hawaii.edu/cpis/MI/plants/bulabol_(konpat).html">Kōnpat ak būl̗abōl</a> im jon̄ ekkā aer eddek ilo pat ko ilo M̗ajel̗.  Kwōmaron̄ kajjion̄ ekkat elōn̄ ine in jon̄ ijeko repaake parijet jān eoeak ko, ijeko rōban l̗ap aer ibwij ak pāāt.</li>
<li><a href="http://www.hawaii.edu/cpis/MI/plants/kimeme.html">Kimeme</a> ko rej n̗a etaer interior species.  Ekkā aer eddek ilo pat ko.  Kwomaron̄ ekkat ine in kimeme ko ijeko repaake parijet, ijeko wōt emaron̄ naaj ibwiji ilo iien iōl̗ap-lep.</li>
<li><a href="http://www.hawaii.edu/cpis/MI/plants/kone.html">Kōn̄e</a> ej bar m̗ōttan jon̄ eo emaron̄ bar eddek ijeko repaake parijet ak rōmaron̄ eddek ijeko el̗ap aer ibwij.</li>
</ul>

<h3>N̄āāt kwōj ekkat</h3>
<ul>
    <li>L̗ōmn̗ake m̗okta l̗o̗k jān am̗ kōm̗m̗ane. Ejjab etto ālikin an kar iōl̗ap-lep me kwōj lo ke em̗m̗an, n̄an am̗ kōtl̗o̗k bwe ine ko ren eddek ilowaan jejjo allōn̄ bwe ren eo̗n̄ im kwal̗o̗k okar m̗okta jān iōl̗ap-lep eo tok ālik. Lale <a href="https://tidesandcurrents.noaa.gov/tide_predictions.html?gid=1544" target="_blank">tide</a> chart eo me ej kwal̗o̗k kōn bōkā ko.</li>
    <li>Waate wōt bōkā ko em jon̄an an wanlōn̄ l̗o̗k dān in lo̗jet ilo tōre ko kwōnaaj ekkat. An okkōtaktak an wanlōn̄ tak dān in lo̗jet eo ilowaan allōn̄ ko tok im̗aan, pedped wōt ioon an okkōtaktak ae ko, rej wal̗o̗k ilo <a href="index">website in</a>. (Men in ej jab kwal̗o̗k okkōtaktak in an wanlōn̄tak dān in lo̗jet eo jān bōkā ko, l̗an̄ ko, ak n̗o ko rōutiej jān ioon āne).</li>
    <li>Jab l̗ōmn̗ak in kōm̗m̗an jerbal in ekkat ilo iien eo ejejjet <a href="enso">“El Niño Year 0”</a> kōnke l̗an̄ ko rōnaaj wal̗o̗k em maron̄ kōmaajaje ijo kwaar katōki ine ko ie.</li>
    <li>Ko̗rum̗wij l̗o̗k raan eo kwaar peeke bwe kwōn ilen ekkat n̄e kwaar ron̄ ilo mejatoto emaron̄ in ibwij em dān in lo̗jet enaaj to̗re ioon āne.</li>
    <li>Katu ko rōkadu kūtier (me rej wal̗o̗k aolep wiik) kōn an naaj lukkuun in wanlōn̄tak dān in lo̗jet eo pedped wōt ioon bōkā em n̗o ko rej jarjar tok wōt jān l̗an̄ ko rōttol̗o̗k jān āne rej wal̗o̗k im alikkar n̄an <a href="http://www.pacioos.hawaii.edu/shoreline/runup-majuro/" target="_blank">Majuro</a> em <a href="http://www.pacioos.hawaii.edu/shoreline/runup-kwajalein/" target="_blank">Kwajelein</a>.</li>
</ul>

<h3>Naan in kōkapilōklōk ikijjeen ekkat jon̄</h3>

<p><a href="../docs/Coastal%20Change%20Toolkit%20_V2_Final_39-42.pdf" target="_blank">Peij 39-42</a> in <a href="http://reliefweb.int/sites/reliefweb.int/files/resources/Coastal%20Change%20Toolkit%20_V2_Final.pdf">“Coastal Change Toolkit”</a> ej kwal̗o̗k jet kōmmel̗el̗e ko raalikkar ikijjeen wāween ko jet jemaron̄ kōjerbali n̄an kōjparok parijet ko ad.</p>

<p><a href="http://www.mangroverestoration.com/pdfs/mangrove_restoration.pdf">Mangrove restoration</a> pamphlet eo ej kwal̗o̗k lukkuun mel̗el̗e ko rōjejjōt jān Indonesia, ijo ri-kallib ro ie em̗ōj aer ekkat ejja jon̄ kein wōt ekkā aer wal̗o̗k ilo M̗ajel̗.</p>

<p><a href="https://www.conservationgateway.org/ConservationPractices/Marine/crr/library/Documents/MangrovesforCoastalDefence_Decision_makers_Guide_WebVersion.pdf">“Decision Makers’ Guide”</a> in ej kwal̗o̗k elōn̄l̗o̗k wāween n̄an am̗ l̗ōmn̗ak kōn jon̄ n̄an bōbrae parijet ko lal̗ in.</p>

<h2>Ekkatak Ko</h2>

<h4>Kōm̗m̗akūt jon̄ n̄an pel̗aak ko ilo aelōn̄ ko ilo Ruk</h4>

<figure class="right third" >
    <img class="whole" src="../images/mangroves-ramsay.jpg" />
    <figcaption class="ack"><a href="acknowledgements.php">Illustration: Ramsay</a></figcaption>
</figure>

<p><em>Kōm̗m̗akūt jon̄ n̄an pel̗aak ko ilo aelōn̄ ko ilo Ruk - Ekkatak ko jān <a href="acknowledgements.php">Sleeper Sared</a></em></p>

<p>Ilo jilu iaan āne ko, Sleeper ear ekkat jon̄ itōrerein parijet ko tu-ar aitokan juon m̗ail.  L̗ein eaar katōk jon̄ kein ilo emān l̗ain, kōn 2-3 ne kōtaer jān doon.  Eaar bareinwōt ain ine ko raar eo̗n̄ im kajju katōki ilo bok ak lūm̗.  Ālikin juon iiō, 75% (jilu kuwōta) in ine kein raar eddek.  Sleeper eaar ba ke wūjooj in lo̗jet ej menin kallikkar ke lo̗jet eo ebwe an lur/l̗ae im bwe jon̄an lim̗ eo ie.</p>
<p>Ilo bar juon iaan āne ko, aolep jon̄ eo ie rōmij, kōnke ae ko ie el̗ap aer kajoor.</p>
<p>Sleeper eaar ba:  El̗an̄n̄e ewōr ae im jabwe jon̄an lim̗ eo n̄an dāpij ine ko ilo tōre in ekkat, eddoor dekā ak ok ko em̗ōj kanni kōn dekā.  Kōttar an ae ko pooktok lim̗ ko.  Ālikin, katōk ine ko ilo lim̗ kein.</p>
<p>Sleeper eaar ba:  Bar juon wāween n̄an ijeko ejjab l̗ap lim̗ ie ej n̄an kōjerbal pākij peba ko āinwōt kilin pāāk in cement ak rice.  (Pākij peba ko ekkā jān im̗ōn wia ko rōm̗ōjn̗o̗.)  Kanne pāāk kein kōn bok im wūjooj in lo̗jet im katōk ine ko ilowaaer im door m̗okta ilo juon jikin em̗ōj kōjenolo̗ke.  Rōnaaj pojak el̗l̗an̄n̄e enaaj wal̗o̗k okar ko ilowaan wōt pāāk kein, bōtaab ej aikuj m̗okta jen an okar kein kōjar pāāk kein ak eddek ilo bwidej.  Kōm̗akūt ine kein n̄an ron̄ ko ijeko relim̗lim̗ ak ikōtaan dōkā ko.</p>

<p><em>Karōk n̄an ekkat eoeak ilo parijet ko ilo Ailuk</em></p>

<p>Ailuk Atoll Marine Resource Management Advisory Committee ear itok-limo in ekkat jon̄ ilo parijet ko ilo Ailuk n̄an kadikl̗o̗k an rōm tōrereen parijet ko ie.  Rhizophora kar maron̄ kelete bwe en kain jon̄ eo ekkar n̄an katōki ilo parijet kein, bōtaab enaaj kar aikuj in itok jen aelōn̄ ko jet.  Em̗ōj karōk ijo jikin ekkat (1) ijeko ejjab l̗ap an ibwij im pāāt (2) ijeko relur jen kōto im n̗o (3) ijeko epidodo lim̗ ko ie em̗m̗an n̄an ekkat ine ko (4) jen ijeko rej ibwij iaarl̗o̗k im ejjab likl̗o̗k.  <a href="http://www.nras-conservation.org/nraslibrary/EllisonReport02.07.pdf" target="_blank">“Natural Resource Assessment Survey”</a> ej kwal̗o̗k l̗ōmn̗ak im karōk ko n̄an jerbal in ekkat jon̄ in.</p>

<p><em>Ekkat jon̄ ilo Kiribat</em></p>

<p>Kiribat, einwōt M̗ajel̗, ej juon lal̗ kōm̗m̗an jen elōn̄ atoll, ijeko walōn̄tak in l̗ābōl̗ in lojet im an rōml̗o̗k parijet ko ej juon menin abn̗ōn̗ō el̗ap.  Jon̄ ko ie rej menin jeraam̗m̗an el̗ap ilo Kiribat im būrookraam̗ in ekkat jon̄ ej wōnm̗aanl̗o̗k wōt enan̄in ron̄oul iiō.  Rhizophora stylosa (juon kain jon̄ epaakel̗o̗k eoeak) ej juon eo el̗ap an aorōk n̄an ekkat.  Ine ko rej katōki itōreen parijet ko im ial ko ikōtaan ane.  N̄an  jidik mel̗el̗e ko ikijjeen jerbal in ekkat jon̄ ko ilo Kiribat, lale <a href="http://www.glomis.com/news/newsletter/ISMENews39(201403).pdf" target="_blank">newsletter</a> iō.</p>

</div>
<?php include '_footer.php'; ?>
</body>
</html>

