<!DOCTYPE html>
<html lang="en">
<head>
    <meta http-equiv="Content-Type" content="text/html; charset=utf-8">
    <title>Long-term Recommendations - Marshall Islands Agroforestry</title>
    <meta name="viewport" content="width=device-width, initial-scale=1">
    <style>@-ms-viewport{width:extend-to-zoom;zoom:1.0;}</style>
    <link href="./opensanshawaii/opensanshawaii.css" rel="stylesheet" type="text/css">
    <link href="http://fonts.googleapis.com/css?family=Alegreya:400italic,400,700italic,700" rel="stylesheet" type="text/css">
    <link href="../css/home.css" rel="stylesheet" type="text/css">
</head>
<body>
<?php include '_header.php'; ?>
<div id="content" role="main">

<h1>Kōttōpar: Tōreen Mour an juon kein ekkan ak armej.</h1>

<a id="plants"></a><h2>KEIN EKKAN KO: Wāween ko m̗okta, im wāween ko kiō ilo an kein ekkan ko pukot mel̗an aer eddek.  Dāpij wōt ājmour eo an kajjojo armej ilo an ukoktak l̗o̗k mejatoto. </h2>

<p>Menin ekkan kein bwinnid rar itok ippān ro mokta l̗o̗k ilo aer kar l̗āwōde tok aelōn̄ kein elōn̄ iiō ko rōmoot l̗o̗k.  Rar maron̄ eddek ilo jekjek im mejatoto ko an aelōn̄ kein: bwidej ko rōbokbok im emmakijkij in an ibwijleplep, kōto ko im iien m̗ōrā ko.  El̗ap l̗o̗k aer maron̄ jelm̗ae l̗an̄ ko rōnana wal̗o̗k jān El Nin̄o im ukoktak in mejatoto jān kein ekkan ko jet rej kab eddek raan kein.  Kein ekkan kein kijed, einwōt pele im mā/iaraj, el̗apl̗o̗k ‘vitamin’ ak ūneer jān m̗ōn̄ā ko rej itok jān likin einwōt rice, bilawe, juka, cola, im jālele ko rōkūriij.  M̗ōn̄ā kein kijed el̗ap aer kōjparok kōj jān nan̄inmej in jabwe ‘Vitamin A’, kilep etar jān jon̄an, tōn̄al, jorrāān in menono, im bareinwōt ‘cancer’.  Kein ekkan kein ad el̗ap ijo kon̗aer ilo m̗anit: iien ko rōl̗l̗ap, uno ko ad, kein jerbal ko ad, im kapeel ko jet.</p>

<a id="gardening"></a><h2>EKKAT: Ekkat wōjke im kein ekkan ko rōmaron̄ jelm̗ae iien m̗ōrā ko im an ‘salt’ ak jo̗o̗l̗ mejatoto.</h2>

<ul>
    <li>Menin eddek ko rōnaaj lukkuun kajoor (edik aer jorrāān jān ukoktak in mejatoto) ium̗win 20-40 iiō jān kiō rej bōb, ni, tapioka, iaraj, m̗akm̗ōk, pinana, pele, im lime. N̄an mel̗el̗e ko rōl̗l̗ap l̗o̗k lale <a href="crop-assessment.php">ekkatak</a> in</li>
    <li>N̄an laajrak in kein ekkan ko im rōmaron̄ eddek ilo kajjojo āne pedped ioon oran an wōt im jo̗o̗l̗, jouj im <a href="salt-tolerant.php">click here</a> eo ekoba kōkapilōklōk ko jān USDA NRCS.</li>
    <li>Elōn̄ kain bōb (<a href="http://www.hawaii.edu/cpis/MI/plants/bob.html">pandanus</a>) im mā (<a href="http://www.hawaii.edu/cpis/MI/plants/ma.html">breadfruit</a>) jān aelōn̄ ko tuiōn̄ rōmaron̄ eddek ijeko rōm̗ōrā im jo̗o̗l̗̗. Kāālōt kein ekkan el̗l̗ap aer kalle jān tu-iōn̄: kōjparoki: kajjion̄ katōki ilo aelōn̄ ko turōk ko epidodo aer naaj jorrāān jān ukoktak in mejatoto</li>
    <li>Wōt (<a href=http://www.hawaii.edu/cpis/MI/plants/wot.html>Giant Land taro</a>), epidodo l̗o̗k aer eddek im maron̄ jelm̗ae iien m̗ōrā im n̄e el̗ap jo̗o̗l̗ jān kōtak (<a href=http://www.hawaii.edu/cpis/MI/plants/kotak.html>true taro</a>), im iaraj (<a href=http://www.hawaii.edu/cpis/MI/plants/iaraj.html>swamp taro</a>).  Wōt ko jān Fais im aelōn̄ ko jet ilo FSM rōmaron̄ enno̗l̗o̗k.  Kajjitōk l̗o̗k ippān R&D kōn kein ekkan ko jet jān likin!</li>
    <li>Menin eddek ko jet me rej jab kōjerbal dān jān aebōj lal̗ rej maron̄ wōt eddek jekdoon n̄e enaaj etal im jo̗o̗l̗ aebōj ilal̗ ko. Men kein rej einwōt tapioka (<a href="http://guides.library.manoa.hawaii.edu/paccrops/cassava">cassava</a>) im piteto tōn̄al (<a href="http://guides.library.manoa.hawaii.edu/paccrops/sweetpotato">sweet potatoes</a>).</li>
    <li>Pele, (<a href="http://avrdc.org/benefits-bele/">tree spinach</a>), ko el̗ap ūneer, rōkabbwebwe im maron̄ bar eddek ilo iien m̗ōrā ko. Men kein kwōj aikuj bar katōki jān jul̗ier aolep kajjojo 2-3 allōn̄ ilo ijeko rōllor jidik im pel̗l̗o̗k.</li>
</ul>

Kajjitōk ippān ri-katakin ro ak ippān ri-kallib ro kōn wāween ekkat in etto bareinwōt ekkat in raan kein.

<ul>
   <li>Kein ekkan ko etto ekar wōr elōn̄ kain, l̗am, im jekjek.  Menin ekadikl̗o̗k apan̄ eo el̗an̄n̄e jet iaan kein ekkan ko retal im jab maron̄ kalle.  El̗an̄n̄e elōn̄ menin ekkan rej eddek ippān doon ilo juon wōt iien (‘multicropping’) ak pinej jenkwan bar juon kein ekkan n̄an bar juon (crop rotation) ejipan̄ im ekadikl̗o̗k jorrāān el̗an̄n̄e kij enaaj jelōt kein ekkan ko.</li>
   <li>Kōm̗m̗an im kōjerbal kōn̗ ekōm̗anm̗anl̗o̗k bwidej im jipan̄ dāpij m̗ōl̗awi eo an bwidej. Kōjerbal kwobej in menin eddek ko jet n̄an ko̗m̗m̗an kōn̗ im jab tile.  Kajjitōk ippān R&D kōn ‘machine’ in meme kwōpej n̄an am̗ kōjerbal n̄an kōm̗m̗an kōn̗. Jet kein ekkan em̗m̗anl̗o̗k aer eddek ijeko rōllor ium̗win wōjke ko.</li>
   <li>L̗ōn̄aj bwidej ak kōm̗m̗an ‘bed’ n̄an kallib ebar jipan̄ ilo iien el̗ap an wōt im rōjipan̄ bareinwōt bōbrae jān jo̗o̗l̗ jān aebōj lal̗ ko.</li>
   <li>Kōm̗anm̗anl̗o̗k kein bo̗bo dān ko im kōjerbali n̄an kein wūt-dikdik. </li>
   <li>Kāālōt ijeko rōm̗m̗an tata. Jikin ekkat ko ilo āne ko rōdepakpak el̗ap l̗o̗k aer naaj bōk jipan̄ jān aebōj lal̗ ko. Jikin ekkat ko rej pād ijeko rōutiej epen an naaj n̗o to̗ri ilo iien ibwij ko. Jikin ekkat ko rej pād ijeko ewōr jālitak ak ijeko rōttol̗o̗k jān baal epen an naaj kōto ak n̗o ko bar to̗ri. Jikin kein epidodo aer naaj bōbrae jorrāān ko wal̗o̗k jān iien ibwij ilo tōreen La Nin̄a im iien kōto ko ilo tōreen El Nin̄o.</li>
</ul>

<a id="tradition_food"></a><h2>M̗ōn̗ōn̗ō kōn KEIN EKKAN KO KIJED MAKMAKE me el̗ap aer kāājjimourur im l̗ap ōn ko ie.</h2>

<ul>
    <li><a href="http://www.islandfood.org/">M̗ōn̄ā in Aelōn̄</a> el̗ap ijo kun̗aeer n̄an M̗anit, Ājmour, Pel̗aak ko ad, ‘Economy’ ak jeraam̗m̗an ko ad, im ‘Food Security’ ak kōjparok jān ad aikuj m̗ōn̄ā.</li> 
    <li>Ilo M̗ajel̗, <a href=http://www.huffingtonpost.com/entry/marshall-islands-farming-climate_us_566a0b5ee4b0f290e522ac67>ekkat in etto im kōjparok ad m̗ōn̄ā ej kōtopar eo in ilo an ukoktakl̗o̗k mejatoto</a>.</li>
    <li>Būrokraam̗ in ājmour im ad kōjparok ad m̗ōn̄ā bareinwōt kilaaj ko rej kallikkar aorōkin wāween kōpooj m̗ōn̄ā ko kijed etto ilo ad kōjerbal bōb (pandanus), m̗akm̗ōk (<a href="http://www.hawaii.edu/cpis/MI/plants/makmok.html">arrowroot</a>), im̗ mā (<a href=http://www.hawaii.edu/cpis/MI/plants/ma.html>breadfruit</a>); wāween ko rōkāāl n̄an kōpooj im ko̗kon̗ m̗ōn̄ā kein; im̗ uno ko bwinnid n̄an iien idin̄ ko āinwōt kieb (<a href=http://www.hawaii.edu/cpis/MI/plants/kieb.html>lily</a>) im kajdo (<a href=http://www.agroforestry.net/images/pdfs/A.mariannensis-dugdug.pdf>lxora</a>). </li>
    </li>Kajutak juon im̗ōn kōppooj m̗ōn̄ā eo ekāāl n̄a kōpooj m̗ōn̄ā kein kijed āinwōt (m̗akm̗ōk, mā, im bōb).</li>
</ul>

<a id="coastal_forest"></a><h2>Kōjparok KEIN EKKAN KO IPARIJET ko rej dāpij parijet im jālitak n̄an kein ekkan ko ioon āne jān jo̗o̗l̗.</h2>

<ul>
    <li>Kein ekkan ko iparijet rej jet “kein bōbrae” ko rōmaron̄ jipan̄ parijet ko, ko̗rum̗wij l̗o̗k an m̗ōram̗rōm̗ bwidej eo, im kadikl̗o̗k jorrāān ko wal̗o̗k jān iien ibwij ko. Parijet ko rej ukoktak l̗o̗k (aolep iien rej oktak l̗o̗k) kōn menin kein ekkan kein rej jab maron̄ bōbrae aolep iien. N̄an mel̗el̗e ko rōl̗l̗ap l̗o̗k ikijjeen an ukoktak l̗o̗k in parijet ko im ekōjkan an armej  jelōti ijekein, lale “Coastal Change in the Pacific Islands” Volume juon (<a href=http://docs.lib.noaa.gov/noaa_documents/CoRIS/Coastal_Change_Toolkit_Vol_1_2014.pdf>8 MB</a>) im <a href=http://reliefweb.int/sites/reliefweb.int/files/resources/Coastal%20Change%20Toolkit%20_V2_Final.pdf>toolkit</a> ko ippān.</li>
    <li>Epidodo l̗o̗k kōjparoki kein ekkan kein iparijet jān ad bar katōki. Kōjparok ta ko em̗ōj aer kadede wōr! Juon in kein <a href=http://oos.soest.hawaii.edu/pacific-rcc/Marshalls%20Agroforestry/site/coastal-forest.php>ekkatak</a> kōn kein ekkan ko iparijet ilo M̗ajel̗.</li>
</ul>

<a id="longterm_effect"></a><h2>Katak ko jorrāān ko eto aer bōk jikier ilo juon tōre eaitok jān ukoktak in mejatoto ilo Majel.</h2>

<p>Ta oktak ko rōnaaj jelōt kein ekkan ko ilo Majel im n̄āāt?  Jej jab jel̗ā ta enaaj wal̗o̗k jān kōm̗m̗an ko an lal̗ ko ilikin im lukkuun wāween an naaj oktak l̗o̗k mejatoto im lo̗jet eo ilo juon tōre eo eaitok.  Jān kōl̗menl̗o̗kjen̗ ekōjkan naaj mejatoto ilo iiō kan̗e en̄oul rej pedo tok, kōnke ej bōk en̄oul iiō n̄an an ni, mā, im kein ekkan ko jet kalle im wōr leer n̄an ro nejid im jibwid.</p>

<ul>
    <li>Wāween an  <a href="enso.php">La Nin̄a im El Nin̄o (ENSO)</a> m̗akūtkūt rōnaaj wōnm̗aanl̗o̗k wōt. Jorrāān ko jān iien kein (kōto, wōt, m̗ōrā, ibwijleplep) rōjjāmin naaj aitok (ium̗win 1-2 iiō) bōtaab rōnaaj lukkuun kajoor. Jorrāān kein rōnaaj alikkar l̗o̗k jān ukoktak in mejatoto ilo iiō kan̗e en̄oul rej pedo tok. Scientists ro rej jab lukkuun jel̗ā el̗an̄n̄e ukoktak in mejatoto enaaj jelōt an wal̗o̗k La Nin̄a im El Nin̄o.</li>  
    <li>Ilo pel̗aakin lal̗ in em̗ōj an wanlōn̄ tak  dān in lo̗jet kōn 0.3 inij ilo kajjojo iiō, kōn menin enaaj kā-lōn̄ l̗o̗k n̄an 12.6 inij lowaan wōt en̄oul iiō jān kiiō. N̄an kakkobaba, emaron̄ wanlōn̄ l̗o̗k dān kōn 12 inij ilo iien La Nin̄a im wanlal̗ l̗o̗k kōn 5 inij ilo iien El Nin̄o ilo M̗ajel̗. Wanlōn̄ tak in dān enaaj l̗ōn̄aj jorrāān ko wal̗o̗k ilo iien ibwijleplep ko, kōm̗m̗an bwe en emmakijkij l̗o̗k an iuwe dān ioon āne. Wanlōn̄ tak in dān enaaj kōl̗ap l̗o̗k an jo̗o̗l̗ dān in aebōj lal̗ ko. Kōn menin eaorōk bwe jen kāālōt kein ekkan ko rōmaron̄ eddek ilo bwidej ko rōjo̗o̗l̗ (<a href="http://www.nrcs.usda.gov/wps/portal/nrcs/detailfull/pia/technical/?cid=nrcs142p2_037391#plantmaterials">salt-tolerant</a>). Ekkat kein ekkan ko ijeko ejōkkā aer ibwij. N̄an el̗apl̗o̗k mel̗el̗e ikijjeen jorrāān ko wal̗o̗k jān an wanlōn̄ tak lo̗jet, lale <a href="http://pcep.prel.org/wp-content/uploads/2014/08/PCEP-Sea-level-final.pdf">Sea Level Rise in the U.S. Affiliated Pacific Islands</a>.</li>
    <li>Mejatoto enaaj wōnm̗aanl̗o̗k wōt ilo an māān̗ān̗ ilo M̗ajel̗.  Māān̗ān̗ enaaj kōm̗m̗an bwe wōjke ko im kein ekkan ko ren aikuj dān, kōn menin jen kāālōt kein ekkan ko <a href="http://www.nrcs.usda.gov/wps/portal/nrcs/detailfull/pia/technical/?cid=nrcs142p2_037391#plantmaterials">rōmaron̄ eddek ilo tōreen m̗ōrā ko</a>.</li>
    <li>Em̗ōj an dik l̗o̗k an wōt ilo M̗ajel̗, bōtaab scientist ro rej l̗ōmn̗ak ke enaaj l̗apl̗o̗k ilo iiō kan̗e rej pedo tok. Ijoke, ilowaan wōt en̄oul iiō kein tok, jabdewōt ukoktak ko ikijjeen jon̄an wōt ko rej wōtlo̗k enaaj pedped wōt ioon jon̄an ko rōkkar ilo Majel in, el̗ap tata ilo tōreen El Nin̄o/La Nin̄a ak (ENSO).  Kōn menin, kāālōt kein ekkan ko rōmaron̄ eddek ilo jabdewōt kain mejatoto im ekkat elōn̄ kain kein ekkan.</li>
</ul>

<p>N̄an lin̄ōri mel̗el̗e ko rōl̗l̗apl̗o̗k kōn Majel, lale <a href="http://pcep.prel.org/wp-content/uploads/2014/08/RMI-Climate-FINAL.pdf">Climate Change in the Marshall Islands</a> im <a href="http://www.pacificclimatechangescience.org/publications/reports/climate-variability-extremes-and-change-in-the-western-tropical-pacific-2014/">Climate Variability, Extremes and Change in the Western Tropical Pacific</a>.</p>

</div>
<?php include '_footer.php'; ?>
</body>
</html>
